<?xml version="1.0" encoding="utf-8"?>
<search>
  <entry>
    <title>Hello World</title>
    <url>/2020/12/29/hello-world/</url>
    <content><![CDATA[<h3 id="Hello-World"><a href="#Hello-World" class="headerlink" title="Hello World"></a>Hello World</h3><h3 id="中文测试"><a href="#中文测试" class="headerlink" title="中文测试"></a>中文测试</h3><blockquote>
<p>天生我材必有用</p>
</blockquote>
<h2 id="中文测试-1"><a href="#中文测试-1" class="headerlink" title="中文测试"></a>中文测试</h2><blockquote>
<p>长叹息以掩涕兮</p>
</blockquote>
<h4 id="哀民生之多艰"><a href="#哀民生之多艰" class="headerlink" title="哀民生之多艰"></a>哀民生之多艰</h4><h3 id="长恨歌"><a href="#长恨歌" class="headerlink" title="长恨歌"></a>长恨歌</h3><p>汉皇重色思倾国，御宇多年求不得。</p>
<p>杨家有女初长成，养在深闺人未识。</p>
<p>天生丽质难自弃，一朝选在君王侧。</p>
<p>回眸一笑百媚生，六宫粉黛无颜色。</p>
<p>春寒赐浴华清池，温泉水滑洗凝脂。</p>
<p>侍儿扶起娇无力，始是新承恩泽时。</p>
<p>云鬓花颜金步摇，芙蓉帐暖度春宵。</p>
<p>春宵苦短日高起，从此君王不早朝。</p>
<p>承欢侍宴无闲暇，春从春游夜专夜。</p>
<p>后宫佳丽三千人，三千宠爱在一身。</p>
<p>金屋妆成娇侍夜，玉楼宴罢醉和春。</p>
<p>姊妹弟兄皆列土，可怜光彩生门户。</p>
<p>遂令天下父母心，不重生男重生女。</p>
<p>骊宫高处入青云，仙乐风飘处处闻。</p>
<p>缓歌慢舞凝丝竹，尽日君王看不足。</p>
<p>渔阳鼙鼓动地来，惊破霓裳羽衣曲。</p>
<p>九重城阙烟尘生，千乘万骑西南行。</p>
<p>翠华摇摇行复止，西出都门百余里。</p>
<p>六军不发无奈何，宛转蛾眉马前死。</p>
<p>花钿委地无人收，翠翘金雀玉搔头。</p>
<p>君王掩面救不得，回看血泪相和流。</p>
<p>黄埃散漫风萧索，云栈萦纡登剑阁。</p>
<p>峨嵋山下少人行，旌旗无光日色薄。</p>
<p>蜀江水碧蜀山青，圣主朝朝暮暮情。</p>
<p>行宫见月伤心色，夜雨闻铃肠断声。</p>
<p>天旋地转回龙驭，到此踌躇不能去。</p>
<p>马嵬坡下泥土中，不见玉颜空死处。</p>
<p>君臣相顾尽沾衣，东望都门信马归。</p>
<p>归来池苑皆依旧，太液芙蓉未央柳。</p>
<p>芙蓉如面柳如眉，对此如何不泪垂。</p>
<p>春风桃李花开夜，秋雨梧桐叶落时。</p>
<p>西宫南苑多秋草，落叶满阶红不扫。</p>
<p>梨园弟子白发新，椒房阿监青娥老。</p>
<p>夕殿萤飞思悄然，孤灯挑尽未成眠。</p>
<p>迟迟钟鼓初长夜，耿耿星河欲曙天。</p>
<p>鸳鸯瓦冷霜华重，翡翠衾寒谁与共。</p>
<p>悠悠生死别经年，魂魄不曾来入梦。</p>
<p>临邛道士鸿都客，能以精诚致魂魄。</p>
<p>为感君王辗转思，遂教方士殷勤觅。</p>
<p>排空驭气奔如电，升天入地求之遍。</p>
<p>上穷碧落下黄泉，两处茫茫皆不见。</p>
<p>忽闻海上有仙山，山在虚无缥渺间。</p>
<p>楼阁玲珑五云起，其中绰约多仙子。</p>
<p>中有一人字太真，雪肤花貌参差是。</p>
<p>金阙西厢叩玉扃，转教小玉报双成。</p>
<p>闻道汉家天子使，九华帐里梦魂惊。</p>
<p>揽衣推枕起徘徊，珠箔银屏迤逦开。</p>
<p>云鬓半偏新睡觉，花冠不整下堂来。</p>
<p>风吹仙袂飘飖举，犹似霓裳羽衣舞。</p>
<p>玉容寂寞泪阑干，梨花一枝春带雨。</p>
<p>含情凝睇谢君王，一别音容两渺茫。</p>
<p>昭阳殿里恩爱绝，蓬莱宫中日月长。</p>
<p>回头下望人寰处，不见长安见尘雾。</p>
<p>惟将旧物表深情，钿合金钗寄将去。</p>
<p>钗留一股合一扇，钗擘黄金合分钿。</p>
<p>但教心似金钿坚，天上人间会相见。</p>
<p>临别殷勤重寄词，词中有誓两心知。</p>
<p>七月七日长生殿，夜半无人私语时。</p>
<p>在天愿作比翼鸟，在地愿为连理枝。</p>
<p>天长地久有时尽，此恨绵绵无绝期。</p>
<h3 id="琵琶行"><a href="#琵琶行" class="headerlink" title="琵琶行"></a>琵琶行</h3><p>浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。</p>
<p>忽闻水上琵琶声，主人忘归客不发。寻声暗问弹者谁，琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为《霓裳》后《六幺》。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。</p>
<p>沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。五陵年少争缠头，一曲红绡不知数。钿头银篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。商人重利轻别离，前月浮梁买茶去。去来江口守空船，绕船月明江水寒。夜深忽梦少年事，梦啼妆泪红阑干。</p>
<p>我闻琵琶已叹息，又闻此语重唧唧。同是天涯沦落人，相逢何必曾相识！我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛？呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作《琵琶行》。感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。</p>
]]></content>
      <categories>
        <category>无用</category>
      </categories>
      <tags>
        <tag>无用</tag>
      </tags>
  </entry>
</search>
